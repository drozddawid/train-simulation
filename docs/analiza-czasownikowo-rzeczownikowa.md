Projektujemy symulację umożliwiającą analizę ruchu pociągów na mapie Polski. Pociągi będą poruszały
się na mapie po wyznaczonych trasach pomiędzy stacjami. Dla uproszczenia przyjmujemy, że pociągi
poruszają się w linii prostej i jedna linia symbolizuje dwa tory równoległe (aby pociągi mogły poruszać
się bezkolizyjnie w dwóch kierunkach jednocześnie). Każdy kurs pociągu będzie miał określony koszt
i zysk. Licznik pieniędzy będzie wyświetlał całościowy zysk (lub stratę) przewoźnika z wszystkich
wykonywanych kursów. Rozkłady jazdy i ilość pociągów będą mogły zostać wygenerowane przez
program, albo wprowadzone ręcznie przez użytkownika przed rozpoczęciem symulacji.

Sposób poruszania się pociągów po mapie:

- pociągi będą poruszały się według rozkładów jazdy,
- pociągi będą poruszały się w liniach prostych pomiędzy stacjami,
- po zakończeniu trasy, pociąg znika z mapy.

Parametry symulacji:

- maksymalna ilość pociągów,
- początkowa ilość pieniędzy,
- rozkład jazdy (w wypadku gdy użytkownik chce go wprowadzić ręcznie),
- czas po którym symulacja się zakończy.
